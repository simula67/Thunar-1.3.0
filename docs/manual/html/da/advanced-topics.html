<html><head><meta http-equiv="Content-Type" content="text/html; charset=ISO-8859-1"><title>Avancerede emner</title><link rel="stylesheet" href="../thunar.css" type="text/css"><meta name="generator" content="DocBook XSL Stylesheets V1.75.2"><link rel="home" href="index.html" title="Thunar filhåndtering"><link rel="up" href="index.html" title="Thunar filhåndtering"><link rel="prev" href="customizing-thunar.html" title="Tilpasning af Thunar"><link rel="next" href="faq.html" title="Ofte Stillede Spørgsmål"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">Avancerede emner</th></tr><tr><td width="20%" align="left"><a accesskey="p" href="customizing-thunar.html">forrige</a> </td><th width="60%" align="center"> </th><td width="20%" align="right"> <a accesskey="n" href="faq.html">næste</a></td></tr></table><hr></div><div class="sect1" title="Avancerede emner"><div class="titlepage"><div><div><h2 class="title" style="clear: both"><a name="advanced-topics"></a>Avancerede emner</h2></div></div></div><div class="sect2" title="At masseomdøbe filer"><div class="titlepage"><div><div><h3 class="title"><a name="to-bulk-rename-files"></a>At masseomdøbe filer</h3></div></div></div><p>At <span class="emphasis"><em>masseomdøbe</em></span> filer, betyder at omdøbe flere filer på samme tid ved at bruge et eller andet kriterie, der gælder for mindst af en af filerne. <strong class="application"><code>Thunar</code></strong> indeholder en masseomdøber, som kan køres separat ved at bruge <span class="command"><strong>Thunar -B</strong></span> eller indefra <strong class="application"><code>Thunar</code></strong> ved at vælge to eller flere filer i hovedområdet og trykke på <span class="keycap"><strong>F2</strong></span> eller ved at vælge <span class="guimenu"><strong>Redigér</strong></span> &#8594; <span class="guimenuitem"><strong>Omdøb...</strong></span> i hovedmenuen.</p><div class="screenshot"><div class="mediaobject"><img src="images/bulk-rename.png" alt="Masseomdøb filer"></div></div><p><span class="emphasis"><em>Masseomdøberne</em></span> kan bruges til ændre navnet på filerne, endelsen på filerne, eller både på navnet og filendelsen på filerne.</p><div class="itemizedlist"><ul class="itemizedlist" type="disc"><li class="listitem"><p>Fjern tegn.</p></li><li class="listitem"><p>Numerere filer.</p></li><li class="listitem"><p>Indsæt dato eller tidspunkt.</p></li><li class="listitem"><p>Indsæt eller overskriv tegn.</p></li><li class="listitem"><p>Søg og erstat tegn.</p></li><li class="listitem"><p>Konvertér til store bogstaver, små bogstaver eller camelcase.</p></li></ul></div><p>Yderligere <span class="emphasis"><em>masseomdøbere</em></span> kan være installeret som udvidelsesmoduler til <strong class="application"><code>Thunar</code></strong>. Se hjemmesiden for<a class="ulink" href="http://thunar.xfce.org/plugins.html" target="_top">Thunar udvidelsesmoduler</a>  for at se mulige udvidelser. The <a class="ulink" href="http://thunar.xfce.org/pwiki/documentation/bulk_renamer" target="_top">Thunar Projektets Wiki</a> indeholder flere detaljer om denne funktion. Du er velkommen til at tilføje yderligere information til wikien.</p></div><div class="sect2" title="UNIX filsystemet"><div class="titlepage"><div><div><h3 class="title"><a name="the-unix-file-system"></a>UNIX filsystemet</h3></div></div></div><p>Selvom Thunar filhåndtering gør det godt ved at skjule detaljerne om det underliggende filsystem, så brugeren ikke skal bekymre sig om dem, er det nogen gange en god idé at forstå de grundlæggende begreber for at se hele billedet. Dette kapitel vil forsøge at give dig en kort introduktion til begreberne på UNIX filsystemet , som idag bliver brugt i alle udgaver af UNIX, inklusiv Linux.</p><div class="sect3" title="Mapper og stier"><div class="titlepage"><div><div><h4 class="title"><a name="folders-and-paths"></a>Mapper og stier</h4></div></div></div><p>I et UNIX filsystem er alle mappe arrangeret i en simpel inverteret faldende træstruktur, der udvider sig fra en hovedmappe, som hedder <span class="emphasis"><em>rod-kataloget</em></span> (udtrykket <span class="emphasis"><em>katalog</em></span> er ofte brugt istedet for <span class="emphasis"><em>mappe</em></span>) og vist som <span class="guilabel"><strong>Filsystem</strong></span> i Thunar. Dette betyder at du kan komme fra en mappe til en anden, ved at gå op i træet indtil du når et fælles punkt, og så ned i træet igen igennem de rette undermapper indtil du når din destination.</p><p>Placeringen af enhver fil eller mappe i træet kan beskrives af dens <span class="emphasis"><em>sti</em></span>. Stien er de mapper, du oppefra, skal gå igennem for at nå til målets mappe eller fil. F.eks. er <code class="filename">/home/luke</code> undermappen af  <code class="filename">luke</code> af undermappen <code class="filename">home</code> af hovedmappen, og <code class="filename">/home/luke/myfile.txt</code> er filnavnet i <code class="filename">myfile.txt</code> i den undermappe. Det første <code class="filename">/</code> i disse stier repræsenterer hovedmappen.</p><p>Hver bruger har sin egen mappe til at opbevare personlige filer og indstillinger. Mappen hedder <span class="emphasis"><em>hjemmekataloget</em></span> og er vist i Thunar som et særligt ikon med brugerens logindnavn. Mappen er ligesom <span class="guilabel"><strong>Dokumenter</strong></span> fra Windows. De forskellige brugereres <span class="emphasis"><em>Hjemmekataloger</em></span> i systemet er som regel lokaliseret under <code class="filename">/home</code>-mappen. F.eks. ville <code class="filename">/home/luke</code> være hjemmekataloget for brugeren af brugeren med logindnavnet <code class="filename">luke</code>, mens <code class="filename">/home/jane</code> ville være hjemmekataloget for brugeren med logindnavnet <code class="filename">jane</code>.</p></div><div class="sect3" title="Filtyper"><div class="titlepage"><div><div><h4 class="title"><a name="file-types"></a>Filtyper</h4></div></div></div><p>Du har måske allerde hørt at alting er en fil i UNIX. Dette er sandt for de fleste elementer i UNIX systemer idag. Faktisk er selv enheder repræsenteret som særlige filer. Selvom det måske ikke giver mening til at begynde med, er det en af fordelene i UNIX og dets efterfølgere og har hjulpet med at opretholde en enkel kerne gennem årene, mens andre styresystemer er nødt til at indføre nye begreber for hver ny teknologi.</p><p>Dette er de fire vigtigste filtyper i UNIX-filsystemet.</p><div class="sect4" title="Almindelige filer"><div class="titlepage"><div><div><h5 class="title"><a name="file-types-ordinary-files"></a>Almindelige filer</h5></div></div></div><p>En almindelig fil kan indeholde tekst, et program eller anden data. Dette inkluderer billedfiler, lydfiler, kontordokumenter og videofiler. Begrebet <span class="emphasis"><em>fil</em></span> er ofte brugt som henvisning til en almindelig fil.</p></div><div class="sect4" title="Mappefiler"><div class="titlepage"><div><div><h5 class="title"><a name="file-types-folder-files"></a>Mappefiler</h5></div></div></div><p>Mapper er også filer i UNIX filsystemet. For at være nøjagtig er mapper en særlig fil, der indeholder en kortlægning af filnavne til filreferencer for hver enkelt fil der er inden i denne mappe.</p></div><div class="sect4" title="Symbolske henvisningsfiler"><div class="titlepage"><div><div><h5 class="title"><a name="file-types-symbolic-link-files"></a>Symbolske henvisningsfiler</h5></div></div></div><p>En symbolsk henvisning (ofte kaldt en <span class="emphasis"><em>symlink</em></span> er en særlig fil der indeholder en sti til en anden fil i filsystemet. Symbolske henvisningsfiler indeholder derfor ikke nogen brugbar information i sig selv, men henviser bare til andre filer.</p></div><div class="sect4" title="Enhedsfiler"><div class="titlepage"><div><div><h5 class="title"><a name="file-types-device-files"></a>Enhedsfiler</h5></div></div></div><p>Som nævnt tidligere tilgås enheder (de fleste) også gennem filsystemet. Disse særlige enhedsfiler er som regel lokaliseret i <code class="filename">/dev</code> mappen. F.eks. repræsenterer den specielle fil <code class="filename">/dev/hda</code> den første IDE-disk på Linux.</p></div></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="customizing-thunar.html">forrige</a> </td><td width="20%" align="center"> </td><td width="40%" align="right"> <a accesskey="n" href="faq.html">næste</a></td></tr><tr><td width="40%" align="left" valign="top">Tilpasning af Thunar </td><td width="20%" align="center"><a accesskey="h" href="index.html">hjem</a></td><td width="40%" align="right" valign="top"> Ofte Stillede Spørgsmål</td></tr></table></div></body></html>
