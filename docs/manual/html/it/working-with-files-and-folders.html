<html><head><meta http-equiv="Content-Type" content="text/html; charset=ISO-8859-1"><title>Lavorare con file e cartelle</title><link rel="stylesheet" href="../thunar.css" type="text/css"><meta name="generator" content="DocBook XSL Stylesheets V1.75.2"><link rel="home" href="index.html" title="Gestore di file Thunar"><link rel="up" href="index.html" title="Gestore di file Thunar"><link rel="prev" href="the-file-manager-window.html" title="La finestra del gestore di file"><link rel="next" href="using-removable-media.html" title="Utilizzare i supporti rimovibili"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">Lavorare con file e cartelle</th></tr><tr><td width="20%" align="left"><a accesskey="p" href="the-file-manager-window.html">Indietro</a> </td><th width="60%" align="center"> </th><td width="20%" align="right"> <a accesskey="n" href="using-removable-media.html">Avanti</a></td></tr></table><hr></div><div class="sect1" title="Lavorare con file e cartelle"><div class="titlepage"><div><div><h2 class="title" style="clear: both"><a name="working-with-files-and-folders"></a>Lavorare con file e cartelle</h2></div></div></div><div class="sect2" title="Aprire i file"><div class="titlepage"><div><div><h3 class="title"><a name="opening-files"></a>Aprire i file</h3></div></div></div><p>Quando si apre un file, il gestore di file esegue l'azione predefinita per quel tipo di file. Per esempio, se si apre un file di testo, questo verrà visualizzato utilizzando l'editor di testo predefinito mentre, aprendo un file di immagine, verrà avviato il visualizzatore di immagini predefinito.</p><p>Il gestore di file controlla l'estensione di un file per determinarne il tipo. Se il file non presenta un'estensione conosciuta, il gestore di file ne esamina il contenuto.</p><div class="sect3" title="Eseguire le operazioni predefinite"><div class="titlepage"><div><div><h4 class="title"><a name="executing-the-default-action"></a>Eseguire le operazioni predefinite</h4></div></div></div><p>Per eseguire l'azione predefinita su un certo file, è sufficiente fare clic due volte su di esso. Per esempio, l'azione predefinita per i file audio prevede di eseguirli con l'applicazione predefinita per la musica. In questo caso, si può cliccare due volte sul file per aprirlo nel programma per la musica.</p><p>È possibile impostare le preferenze di <strong class="application"><code>Thunar</code></strong> in modo che basti un unico clic sul file per eseguire l'azione predefinita a esso associata. Per maggiori informazioni consultare la sezione <a class="xref" href="preferences.html#preferences-behavior" title="Preferenze di comportamento">la sezione chiamata «Preferenze di comportamento»</a>.</p></div><div class="sect3" title="Eseguire le operazioni non predefinite"><div class="titlepage"><div><div><h4 class="title"><a name="executing-non-default-actions"></a>Eseguire le operazioni non predefinite</h4></div></div></div><p>Per eseguire un'azione diversa da quella predefinita per un file, selezionare il file per cui si desidera cambiare l'azione. Scegliere l'azione desiderata dalle opzioni <span class="emphasis"><em>Apri con</em></span> disponibili nel menu <span class="guimenu"><strong>File</strong></span> o nel sotto menu <span class="guimenu"><strong>Apri con</strong></span>.</p></div><div class="sect3" title="Aggiungere delle azioni"><div class="titlepage"><div><div><h4 class="title"><a name="adding-actions"></a>Aggiungere delle azioni</h4></div></div></div><p>Per aggiungere delle azioni associate a un determinato tipo di file, si seguano i passi successivi:</p><div class="orderedlist"><ol class="orderedlist" type="1"><li class="listitem"><p>nell'area principale, selezionare un file del tipo a cui si vuole associare un'azione;</p></li><li class="listitem"><p>selezionare <span class="guimenu"><strong>File</strong></span> &#8594; <span class="guimenuitem"><strong>Apri con altra applicazione...</strong></span> dal menu principale;</p></li><li class="listitem"><p>scegliere un'applicazione nella finestra <span class="guilabel"><strong>Apri con</strong></span> o selezionare <span class="guibutton"><strong>Usa un comando personalizzato</strong></span> e navigare fino a selezionare il programma che si desidera utilizzare per aprire questo tipo di file.</p></li></ol></div><p>L'azione scelta è stata ora aggiunta alla lista di azioni per quel particolare tipo di file. Se è stata abilitata l'opzione <span class="guibutton"><strong>Usa come predefinita per questo tipo di file</strong></span> o non era stata associata un'altra azione in precedenza, la nuova azione è quella predefinita.</p><p>È anche possibile aggiungere delle azioni utilizzando il pulsante <span class="guibutton"><strong>Apri con</strong></span> raggiungibile da <span class="guimenu"><strong>File</strong></span> &#8594; <span class="guimenuitem"><strong>Proprietà...</strong></span>.</p></div><div class="sect3" title="Modificare le azioni"><div class="titlepage"><div><div><h4 class="title"><a name="modifiying-actions"></a>Modificare le azioni</h4></div></div></div><p>Per modificare le azioni associate a un file o a un certo tipo di file, seguire questa procedura:</p><div class="orderedlist"><ol class="orderedlist" type="1"><li class="listitem"><p>nell'area principale selezionare un file del tipo per cui si vuole modificare l'azione;</p></li><li class="listitem"><p>selezionare <span class="guimenu"><strong>File</strong></span> &#8594; <span class="guimenuitem"><strong>Proprietà...</strong></span> dal menu principale;</p></li><li class="listitem"><p>selezionare la nuova azione predefinita utilizzando il pulsante <span class="guilabel"><strong>Apri con</strong></span> oppure aggiungere una nuova azione selezionando <span class="guimenuitem"><strong>Apri con altra applicazione...</strong></span> dal menu a discesa.</p></li></ol></div><p>Per rimuovere un'azione definita in precedenza per un certo tipo di file, aprire il dialogo <span class="guilabel"><strong>Apri con</strong></span> come descritto in precedenza, premere con il tasto destro del mouse sull'azione che si desidera rimuovere e selezionare <span class="guimenuitem"><strong>Rimuovi avviatore</strong></span>.</p></div></div><div class="sect2" title="Proprietà del file"><div class="titlepage"><div><div><h3 class="title"><a name="file-properties"></a>Proprietà del file</h3></div></div></div><p>La finestra delle proprietà del file mostra ulteriori informazioni su qualsiasi file o cartella nel gestore di file. In questa finestra è anche possibile eseguire le seguenti operazioni:</p><div class="itemizedlist"><ul class="itemizedlist" type="disc"><li class="listitem"><p>cambiare l'icona di file speciali, quali gli avviatori di applicazioni e i collegamenti URL;</p></li><li class="listitem"><p>aggiungere o rimuovere gli emblemi di un file o di una cartella;</p></li><li class="listitem"><p>cambiare i permessi UNIX a un file o a una cartella;</p></li><li class="listitem"><p>scegliere l'applicazione da utilizzare per aprire un file e tutti gli altri file dello stesso tipo.</p></li></ul></div><div class="screenshot"><div class="mediaobject"><img src="images/file-properties.png" alt="Proprietà del file"></div></div><p>Per aprire la finestra delle proprietà del file, seguire questa procedura:</p><div class="orderedlist"><ol class="orderedlist" type="1"><li class="listitem"><p>selezionare il file o la cartella di cui si vogliono esaminare o modificare le proprietà. Non è possibile selezionare più di un elemento alla volta e visualizzare le proprietà che hanno in comune;</p></li><li class="listitem"><p>Eseguire una delle seguenti operazioni: </p><div class="itemizedlist"><ul class="itemizedlist" type="disc"><li class="listitem"><p>selezionare <span class="guimenu"><strong>File</strong></span> &#8594; <span class="guimenuitem"><strong>Proprietà...</strong></span> dal menu principale;</p></li><li class="listitem"><p>Fare clic con il tasto destro del mouse sull'elemento selezionato e scegliere <span class="guimenuitem"><strong>Proprietà...</strong></span> dal menu contestuale;</p></li><li class="listitem"><p>premere la combinazione di tasti <span class="keycap"><strong>Alt</strong></span>+<span class="keycap"><strong>Invio</strong></span>.</p></li></ul></div></li></ol></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="the-file-manager-window.html">Indietro</a> </td><td width="20%" align="center"> </td><td width="40%" align="right"> <a accesskey="n" href="using-removable-media.html">Avanti</a></td></tr><tr><td width="40%" align="left" valign="top">La finestra del gestore di file </td><td width="20%" align="center"><a accesskey="h" href="index.html">Partenza</a></td><td width="40%" align="right" valign="top"> Utilizzare i supporti rimovibili</td></tr></table></div></body></html>
