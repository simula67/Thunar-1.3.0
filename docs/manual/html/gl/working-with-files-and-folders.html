<html><head><meta http-equiv="Content-Type" content="text/html; charset=ISO-8859-1"><title>Traballar con ficheiros e directorios</title><link rel="stylesheet" href="../thunar.css" type="text/css"><meta name="generator" content="DocBook XSL Stylesheets V1.75.2"><link rel="home" href="index.html" title="Xestor de ficheiros Thunar"><link rel="up" href="index.html" title="Xestor de ficheiros Thunar"><link rel="prev" href="the-file-manager-window.html" title="A xanela do xestor de ficheiros"><link rel="next" href="using-removable-media.html" title="Usar soportes extraíbles"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">Traballar con ficheiros e directorios</th></tr><tr><td width="20%" align="left"><a accesskey="p" href="the-file-manager-window.html">Anterior</a> </td><th width="60%" align="center"> </th><td width="20%" align="right"> <a accesskey="n" href="using-removable-media.html">Próximo</a></td></tr></table><hr></div><div class="sect1" title="Traballar con ficheiros e directorios"><div class="titlepage"><div><div><h2 class="title" style="clear: both"><a name="working-with-files-and-folders"></a>Traballar con ficheiros e directorios</h2></div></div></div><div class="sect2" title="Abrir ficheiros"><div class="titlepage"><div><div><h3 class="title"><a name="opening-files"></a>Abrir ficheiros</h3></div></div></div><p>Cando abre un ficheiro o navegador de ficheiros realiza a acción predeterminada para ese tipo de ficheiro. Por exemplo, ao abrir un ficheiro de texto este mostrarase co editor de texto predeterminado, mentres que ao abrir un ficheiro de imaxe se mostrará a imaxe co visor de imaxes predeterminado.</p><p>O navegador de ficheiros comproba a extensión dun ficheiro para determinar o tipo do ficheiro. Se o ficheiro non ten ningunha extensión coñecida, o xestor de ficheiros examina o contido do ficheiro.</p><div class="sect3" title="Executar a acción predeterminada"><div class="titlepage"><div><div><h4 class="title"><a name="executing-the-default-action"></a>Executar a acción predeterminada</h4></div></div></div><p>Para executar a acción predeterminada para un ficheiro, faga dobre clic no ficheiro. Por exemplo, a acción predeterminada dos ficheiros de son é reproducilos co aplicativo de reprodución de música predeterminado. Neste caso pode facer dobre clic no ficheiro para abrir o ficheiro no reprodutor de música.</p><p>Pode configurar as preferencias de <strong class="application"><code>Thunar</code></strong> de xeito que ao premer unha soa vez nun ficheiro se execute a acción predeterminada. Para obter máis información consulte <a class="xref" href="preferences.html#preferences-behavior" title="Preferencias de comportamento">« Preferencias de comportamento »</a>.</p></div><div class="sect3" title="Executar accións non predeterminadas"><div class="titlepage"><div><div><h4 class="title"><a name="executing-non-default-actions"></a>Executar accións non predeterminadas</h4></div></div></div><p>Para executar accións diferentes á acción predeterminada dun ficheiro, seleccione o ficheiro no que desexa realizar a acción. Seleccione a acción desexada entre as opcións de <span class="emphasis"><em>Abrir con</em></span> que se pode atopar no menú <span class="guimenu"><strong>Ficheiro</strong></span> ou no submenú <span class="guimenu"><strong>Abrir con</strong></span>.</p></div><div class="sect3" title="Engadir accións"><div class="titlepage"><div><div><h4 class="title"><a name="adding-actions"></a>Engadir accións</h4></div></div></div><p>Para engadir accións asociadas cun tipo de ficheiro siga os seguintes pasos:</p><div class="orderedlist"><ol class="orderedlist" type="1"><li class="listitem"><p>Vaia á zona principal e seleccione un ficheiro do tipo ao que desexa engadirlle unha acción.</p></li><li class="listitem"><p>Seleccione <span class="guimenu"><strong>Ficheiro</strong></span> &#8594; <span class="guimenuitem"><strong>Abrir con outro aplicativo...</strong></span> no menú principal.</p></li><li class="listitem"><p>Pode escoller un aplicativo no diálogo <span class="guilabel"><strong>Abrir con</strong></span> ou seleccionar <span class="guibutton"><strong>Usar unha orde personalizada</strong></span> e buscar o programa co que desexa abrir este tipo de ficheiro.</p></li></ol></div><p>A acción que seleccionou engadiuse á lista de accións para ese tipo de ficheiro. Se activou a opción <span class="guibutton"><strong>Usar como acción predeterminada para este tipo de ficheiro</strong></span> ou se non habia ningunha opción asociada co tipo de ficheiro, a nova acción engadida será a predeterminada.</p><p>Tamén pode engadir accións usando o botón <span class="guibutton"><strong>Abrir con</strong></span> en <span class="guimenu"><strong>Ficheiro</strong></span> &#8594; <span class="guimenuitem"><strong>Propiedades...</strong></span>.</p></div><div class="sect3" title="Modificar as accións"><div class="titlepage"><div><div><h4 class="title"><a name="modifiying-actions"></a>Modificar as accións</h4></div></div></div><p>Para modificar as accións asociadas cun ficheiro ou tipo de ficheiro, siga os seguintes pasos:</p><div class="orderedlist"><ol class="orderedlist" type="1"><li class="listitem"><p>Seleccione na zona principal un ficheiro do tipo para o cal desexa modificar a acción.</p></li><li class="listitem"><p>Seleccione <span class="guimenu"><strong>Ficheiro</strong></span> &#8594; <span class="guimenuitem"><strong>Propiedades...</strong></span> no menú principal.</p></li><li class="listitem"><p>Seleccione a nova acción predeterminada usando o botón <span class="guilabel"><strong>Abrir con</strong></span> ou engada unha nova acción seleccionando <span class="guimenuitem"><strong>Abrir con outro aplicativo...</strong></span> no menú despregable.</p></li></ol></div><p>Para eliminar unha acción engadida anteriormente para un tipo de ficheiro, acceda ao diálogo <span class="guilabel"><strong>Abrir con</strong></span> como se describe enriba, prema co botón dereito na acción que desexa eliminar e escolla <span class="guimenuitem"><strong>Eliminar o iniciador</strong></span>.</p></div></div><div class="sect2" title="Propiedades do ficheiro"><div class="titlepage"><div><div><h3 class="title"><a name="file-properties"></a>Propiedades do ficheiro</h3></div></div></div><p>A xanela de propiedades de ficheiro mostra máis información sobre calquera ficheiro ou cartafol do navegador de ficheiros. Nesta xanela tamén se poden realizar as seguintes accións:</p><div class="itemizedlist"><ul class="itemizedlist" type="disc"><li class="listitem"><p>Cambiar a icona de ficheiros especiais, como iniciadores de aplicativos ou ligazóns URL.</p></li><li class="listitem"><p>Engadir ou eliminar emblemas a un ficheiro ou cartafol.</p></li><li class="listitem"><p>Cambiar os permisos UNIX dun ficheiro ou dun cartafol.</p></li><li class="listitem"><p>Seleccione que aplicativo se vai usar para abrir un ficheiro e outros ficheiros do mesmo tipo.</p></li></ul></div><div class="screenshot"><div class="mediaobject"><img src="images/file-properties.png" alt="Propiedades do ficheiro"></div></div><p>Para abrir a xanela de propiedades de ficheiro, siga os seguintes pasos:</p><div class="orderedlist"><ol class="orderedlist" type="1"><li class="listitem"><p>Seleccione o ficheiro ou cartafol cuxas propiedades desexa examinar ou cambiar. Aínda non se pode seleccionar varios elementos á vez e mostrar as propiedades comúns a tódolos elementos.</p></li><li class="listitem"><p>Realice unha das seguintes accións: </p><div class="itemizedlist"><ul class="itemizedlist" type="disc"><li class="listitem"><p>Seleccione <span class="guimenu"><strong>Ficheiro</strong></span> &#8594; <span class="guimenuitem"><strong>Propiedades...</strong></span> no menú principal.</p></li><li class="listitem"><p>Prema co botón dereito no elemento seleccionado e seleccione <span class="guimenuitem"><strong>Propiedades...</strong></span> no menú contextual.</p></li><li class="listitem"><p>Prema <span class="keycap"><strong>Alt</strong></span>+<span class="keycap"><strong>Intro</strong></span>.</p></li></ul></div></li></ol></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="the-file-manager-window.html">Anterior</a> </td><td width="20%" align="center"> </td><td width="40%" align="right"> <a accesskey="n" href="using-removable-media.html">Próximo</a></td></tr><tr><td width="40%" align="left" valign="top">A xanela do xestor de ficheiros </td><td width="20%" align="center"><a accesskey="h" href="index.html">Inicio</a></td><td width="40%" align="right" valign="top"> Usar soportes extraíbles</td></tr></table></div></body></html>
