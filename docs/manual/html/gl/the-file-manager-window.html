<html><head><meta http-equiv="Content-Type" content="text/html; charset=ISO-8859-1"><title>A xanela do xestor de ficheiros</title><link rel="stylesheet" href="../thunar.css" type="text/css"><meta name="generator" content="DocBook XSL Stylesheets V1.75.2"><link rel="home" href="index.html" title="Xestor de ficheiros Thunar"><link rel="up" href="index.html" title="Xestor de ficheiros Thunar"><link rel="prev" href="index.html" title="Xestor de ficheiros Thunar"><link rel="next" href="working-with-files-and-folders.html" title="Traballar con ficheiros e directorios"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">A xanela do xestor de ficheiros</th></tr><tr><td width="20%" align="left"><a accesskey="p" href="index.html">Anterior</a> </td><th width="60%" align="center"> </th><td width="20%" align="right"> <a accesskey="n" href="working-with-files-and-folders.html">Próximo</a></td></tr></table><hr></div><div class="sect1" title="A xanela do xestor de ficheiros"><div class="titlepage"><div><div><h2 class="title" style="clear: both"><a name="the-file-manager-window"></a>A xanela do xestor de ficheiros</h2></div></div></div><p>Por defecto a xanela do navegador de ficheiros consiste nun panel de atallos no lado esquerdo, a zona principal á dereita e unha barra de enderezos enriba da zona principal.</p><div class="screenshot"><div class="mediaobject"><img src="images/file-manager-window.png" alt="Xanela do xestor de ficheiros"></div></div><p>O <span class="guilabel"><strong>Panel de atallos</strong></span> proporciona atallos aos diferentes cartafoles do sistema. O primeiro atallo lévao ao seu <span class="emphasis"><em>Cartafol persoal</em></span>, o cartafol onde se almacenan os seus datos persoais, e que polo tanto terá o nome do usuario actual. O segundo atallo levarao ao colector do lixto, onde se almacenan os ficheiros eliminados que se poden recuperar posteriormente. O terceiro atallo lévao ao <span class="emphasis"><em>Cartafol do escritorio</em></span>, o cal contén os ficheiros e os cartafoles que se mostran no escritorio. O cuarto atallo levarao á raíz do sistema de ficheiros - pode que queira exploralo un pouco, aínda que lle resulte un pouco confuso se acaba de descubrir Linux/Unix. Simplemente prema nos diferentes cartafoles para ver que é o que hai dentro deles.</p><p>Debaixo do atallo <span class="emphasis"><em>Sistema de ficheiros</em></span> móstranse as unidades e soportes extraíbles. Na captura de pantalla superior pode ver un atallo á <span class="guilabel"><strong>Disqueteira</strong></span>. Prema nestes atallos para acceder aos datos almacenados nas unidades e soportes extraíbles. Consulte <a class="xref" href="using-removable-media.html" title="Usar soportes extraíbles">« Usar soportes extraíbles »</a> para obter máis detalles.</p><p>O resto dos atallos son definidos polo usuario. Engada os seus propios atallos simplemente arrastrando cartafoles ao <span class="guilabel"><strong>Panel de atallos</strong></span>. Isto permitiralle acceder aos cartafoles importantes de xeito instantáneo. Para eliminar un atallo xa engadido, prema co botón dereito no atallo e seleccione <span class="guimenuitem"><strong>Eliminar o atallo</strong></span>. Para renomear un atallo xa engadido, prema co botón dereito no atallo e seleccione <span class="guimenuitem"><strong>Renomear o atallo</strong></span>. Teña en conta que estas accións só lle afectan ao atallo, e non ao cartafol ao que o atallo fai referencia.</p><p>A <span class="emphasis"><em>zona principal</em></span> sempre mostrará o contido do cartafol actual. Faga dobre clic nos cartafoles para entrar neles, e prema co botón dereito nos ficheiros ou cartafoles para obter un menú contextual que lle ofrecerá algunhas opcións sobre que facer con eles. Seleccione varios ficheiros arrastrando un rectángulo sobre eles co rato. Tamén pode seleccionar un só ficheiro, mantendo premida a tecla <span class="keycap"><strong>Maiús</strong></span> e aumentando ou diminuíndo a selección usando as teclas das frechas.</p><p>A <span class="emphasis"><em>barra de ruta</em></span> sempre mostrará a ruta que leva ao cartafol no que está. Pode premer en calquera botón da barra de ruta para ir ao cartafol que representa. Prema co botón dereito nun botón da barra de ruta para mostrar un menú contextual con algunhas opcións.</p><div class="sect2" title="Personalizar a aparencia"><div class="titlepage"><div><div><h3 class="title"><a name="customizing-the-appearance"></a>Personalizar a aparencia</h3></div></div></div><p>Hai moitos xeitos de personalizar a aparencia das xanelas do xestor de ficheiros. En caso de que non lle guste a forma na que se mostran as iconas, seleccione <span class="guimenu"><strong>Ver</strong></span> &#8594; <span class="guimenuitem"><strong>Ver como lista detallada</strong></span> no menú principal para que se mostre o contido do cartafol actual como unha lista.</p><p>Pode facer que se mostre unha barra de enderezos nas xanelas do xestor de ficheiros en vez da barra de ruta seleccionando <span class="guimenu"><strong>Ver</strong></span> &#8594; <span class="guimenuitem"><strong>Selector de localización</strong></span> &#8594; <span class="guimenuitem"><strong>Estilo da barra de ferramentas</strong></span> no menú principal.</p><p>En caso de que prefira unha vista de árbore no panel esquerdo, escolla <span class="guimenu"><strong>Ver</strong></span> &#8594; <span class="guimenuitem"><strong>Panel lateral</strong></span> &#8594; <span class="guimenuitem"><strong>Árbore</strong></span> no menú principal.</p><div class="sect3" title="Columnas visibles na vista de lista detallada"><div class="titlepage"><div><div><h4 class="title"><a name="visible-columns-in-the-detailed-list-view"></a>Columnas visibles na vista de lista detallada</h4></div></div></div><p>Se prefire mostrar o contido do cartafol como unha lista, usando a <span class="guilabel"><strong>Vista de lista detallada</strong></span>, pode personalizar as columnas que se mostrar na vista de lista. Para personalizar as columnas visibles, seleccione <span class="guimenu"><strong>Ver</strong></span> &#8594; <span class="guimenuitem"><strong>Configurar as columnas...</strong></span> no menú principal.</p><div class="screenshot"><div class="mediaobject"><img src="images/visible-columns.png" alt="Columnas visibles"></div></div><div class="variablelist"><dl><dt><span class="term"><span class="guilabel"><strong>Columnas visibles</strong></span></span></dt><dd><p>Seleccione na lista das columnas dispoñibles as columnas que desexa mostrar. Prema en <span class="guibutton"><strong>Subir</strong></span> ou <span class="guibutton"><strong>Baixar</strong></span> para cambiar a orde das columnas. Prema en <span class="guibutton"><strong>Usar predefinido</strong></span> para reverter os cambios.</p></dd><dt><span class="term"><span class="guilabel"><strong>Redimensionamento das columnas</strong></span></span></dt><dd><p>Seleccione a opción <span class="guibutton"><strong>Expandir automaticamente as columnas cando sexa necesario</strong></span> se desexa que as columnas da vista de lista se expandan automaticamente se é necesario para asegurar que se ve todo o texto.</p></dd></dl></div></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="index.html">Anterior</a> </td><td width="20%" align="center"> </td><td width="40%" align="right"> <a accesskey="n" href="working-with-files-and-folders.html">Próximo</a></td></tr><tr><td width="40%" align="left" valign="top">Xestor de ficheiros Thunar </td><td width="20%" align="center"><a accesskey="h" href="index.html">Inicio</a></td><td width="40%" align="right" valign="top"> Traballar con ficheiros e directorios</td></tr></table></div></body></html>
