<html><head><meta http-equiv="Content-Type" content="text/html; charset=ISO-8859-1"><title>Usar soportes extraíbles</title><link rel="stylesheet" href="../thunar.css" type="text/css"><meta name="generator" content="DocBook XSL Stylesheets V1.75.2"><link rel="home" href="index.html" title="Xestor de ficheiros Thunar"><link rel="up" href="index.html" title="Xestor de ficheiros Thunar"><link rel="prev" href="working-with-files-and-folders.html" title="Traballar con ficheiros e directorios"><link rel="next" href="preferences.html" title="Preferencias da xestión de ficheiros"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">Usar soportes extraíbles</th></tr><tr><td width="20%" align="left"><a accesskey="p" href="working-with-files-and-folders.html">Anterior</a> </td><th width="60%" align="center"> </th><td width="20%" align="right"> <a accesskey="n" href="preferences.html">Próximo</a></td></tr></table><hr></div><div class="sect1" title="Usar soportes extraíbles"><div class="titlepage"><div><div><h2 class="title" style="clear: both"><a name="using-removable-media"></a>Usar soportes extraíbles</h2></div></div></div><div class="sect2" title="Acceder a soportes extraíbles"><div class="titlepage"><div><div><h3 class="title"><a name="accessing-removable-media"></a>Acceder a soportes extraíbles</h3></div></div></div><p>Thunar soporta os soportes extraíbles se se compilou con soporte para <a class="ulink" href="http://freedesktop.org/wiki/Software_2fhal" target="_top">HAL</a>, ou  se está usando <a class="ulink" href="http://www.freebsd.org/" target="_top">FreeBSD</a>. Aínda así teña en conta que en FreeBSD 6.0 ou posterior se suxire usar HAL en vez do soporte nativo proporcionado por Thunar.</p><div class="sect3" title="Montar soportes"><div class="titlepage"><div><div><h4 class="title"><a name="to-mount-media"></a>Montar soportes</h4></div></div></div><p><span class="emphasis"><em>Montar</em></span> un soporte é facer que o sistema de ficheiros do soporte estea dispoñible para acceder a el. Cando monta un soporte, o sistema de ficheiros do soporte únese como un subdirectorio ao sistema de ficheiros do sistema.</p><p>Para acceder a un soporte, insira o soporte no dispositivo axeitado, ou conecte o novo dispositivo ao seu ordenador (p.ex. conecte unha memoria USB a un dos portos USB). Engádese no panel lateral do xestor de ficheiros un obxecto que representa ao soporte. Se se está executando <strong class="application"><code>xfdesktop</code></strong> e está configurado para mostrar <span class="guilabel"><strong>Iconas de ficheiros/iniciador</strong></span> este obxecto tamén se engadirá ao escritorio.</p><p>Para montar os soportes, prema no obxecto que representa aos soportes. Por exemplo, para montar un disquete, prema no obxecto da <span class="guilabel"><strong>Disqueteira</strong></span> no panel lateral. O xestor de ficheiros engadirá o sistema de ficheiros do soporte á xerarquía do sistema e mostrará o contido do disquete na zona principal.</p></div><div class="sect3" title="Expulsar soportes"><div class="titlepage"><div><div><h4 class="title"><a name="to-eject-media"></a>Expulsar soportes</h4></div></div></div><p>Se a unidade do soporte é unha unidade con motor (p.ex. unha unidade de CD-ROM), prema co botón dereito no obxecto do soporte no panel lateral ou no escritorio e seleccione <span class="guilabel"><strong>Expulsar o volume</strong></span>. O soporte expulsarase da unidade uns poucos segundos despois. Se a unidade do soporte non ten motor (p.ex. unha disqueteira ou unha memoria USB), prema co botón dereito no obxecto do soporte e seleccione <span class="guilabel"><strong>Desmontar o volume</strong></span>. Despois dun curto periodo de tempo, aparecerá unha notificación para informarlle de que xa é seguro extraer o soporte ou desconectar a unidade do ordenador.</p><div class="screenshot"><div class="mediaobject"><img src="images/removable-media-unmount.png" alt="Notificación de desmontaxe"></div></div><p>Aínda así esta notificación só se mostrará se se activou o soporte de <strong class="application"><code>libnotify</code></strong>, e se ten instalado un daemon de notificación. Hai un daemon de notificación para Xfce dispoñible no <a class="ulink" href="http://goodies.xfce.org/projects/applications/notification-daemon-xfce" target="_top">Proxecto de extras (goodies) de Xfce</a>. Se non está dispoñible o soporte de notificación, agarde ata que desapareza o menú contextual antes de extraer o soporte ou a unidade.</p><p>Teña en conta que non pode expulsar ou desmontar soportes que aínda están en uso por un ou máis aplicativos. Polo tanto se o xestor de ficheiros rexeita expulsar os soportes, asegúrese de que pechou todos os aplicativos que estaban accedendo aos soportes, e asegúrese de comprobar tamén os aplicativos de liña de ordes que se executen nas xanelas de <strong class="application"><code>Terminal</code></strong>.</p><p>Asegúrese de desmontar os soportes extraíbles antes de expulsalos. Non expulse un disquete da disqueteira antes de desmontar o disquete. Non extraia unha memoria USB antes de desmontala. Se non desmonta os soportes podería perder datos ou facer que o sistema se colgue.</p></div></div><div class="sect2" title="Xestión de unidades e soportes extraíbles"><div class="titlepage"><div><div><h3 class="title"><a name="management-of-removable-drives-and-media"></a>Xestión de unidades e soportes extraíbles</h3></div></div></div><p>Thunar tamén é capaz de xestionar automaticamente as unidades e soportes extraíbles se está instalado no seu sistema o paquete <a class="ulink" href="http://www.foo-projects.org/~benny/projects/thunar-volman/index.html" target="_top">thunar-volman</a>. Aínda así teña en conta que esta funcionalidade require soporte de HAL.</p><p>Agora, se está dispoñible o soporte de HAL e se <strong class="application"><code>thunar-volman</code></strong> está instalado no sistema, pode escoller activar a funcionalidade de <span class="guilabel"><strong>Xestión de volumes</strong></span> de Thunar. Noutro caso abra as preferencias do xestor de ficheiros, vaia á lapela <span class="guilabel"><strong>Avanzado</strong></span> e marque o botón <span class="guilabel"><strong>Activar a xestión de volumes</strong></span>.</p><p>O seguinte paso é personalizar a xestión das unidades e soportes extraíbles ás súas necesidades. Prema na ligazón <span class="guilabel"><strong>Configurar</strong></span> da sección <span class="guilabel"><strong>Xestión de volumes</strong></span>, xusto debaixo do botón. Mostrarase o diálogo de configuración de <span class="guilabel"><strong>Unidades e soportes extraíbles</strong></span>.</p><div class="screenshot"><div class="mediaobject"><img src="images/removable-drives-and-media.png" alt="Unidades e soportes extraíbles"></div></div><p>Se usou antes <strong class="application"><code>gnome-volume-manager</code></strong>, sentirase como na casa, porque foi deseñado para comportarse de xeito semellante a <strong class="application"><code>gnome-volume-manager</code></strong>. As preferencias divídense en categorías de dispositivo para facilitar a localización da opción do seu dispositivo específico.</p><p>A páxina <span class="guilabel"><strong>Almacenamento</strong></span> contén as opcións máis importantes. Como o nome suxire estas opcións só se aplican aos dispositivos de almacenamento como unidades de disco externo, memorias USB e CD-ROMs. Debaixo descríbense con detalle as opcións de <span class="guilabel"><strong>Almacenamento extraíble</strong></span>.</p><div class="variablelist"><dl><dt><span class="term"><span class="guilabel"><strong>Montar unidades extraíbles ao conectalas en quente</strong></span></span></dt><dd><p>Active esta opción para montar automaticamente os sistemas de ficheiros das unidades extraíbles (p.ex. unidades de disco externo ou memorias USB) cando ditas unidades se conectan ao ordenador.</p><p>Esta opción debe estar activada para que algunha outra funcionalidade funcione cas unidades extraíbles. Por exemplo, se desactiva esta opción, certos tipos de reprodutores de música portátiles non se detectarán, aínda que active a opción <span class="guilabel"><strong>Reproducir os ficheiros de música ao conectar</strong></span> da páxina <span class="guilabel"><strong>Multimedia</strong></span>, a orde especificada non se executará cando conecte o reprodutor de música portátil.</p></dd><dt><span class="term"><span class="guilabel"><strong>Montar os soportes extraíbles ao inserilos</strong></span></span></dt><dd><p>Active esta opción para montar automaticamente os sistemas de ficheiros dos soportes extraíbles (p.ex. CD-ROMs ou DVDs) cando insira o soporte na unidade.</p><p>Esta opción debe estar activada para que outras funcionalidades funcionen cos soportes extraíbles. Por exemplo, se desactiva esta opción, será imposible detectar se os soportes extraíbles teñen a capacidade de execución automática, e polo tanto a opción <span class="guilabel"><strong>Executar automaticamente os programas das novas unidades e soportes</strong></span> non ten efecto cos soportes extraíbles.</p></dd><dt><span class="term"><span class="guilabel"><strong>Examinar os soportes extraíbles ao inserilos</strong></span></span></dt><dd><p>Active esta opción para mostrar automaticamente no xestor de ficheiros o contido dos novos soportes inseridos. Aínda así teña en conta que o contido só se mostrará se non hai outra acción posible ou se selecciona ignorar as outras accións posibles. Por exemplo, se insire un CD-ROM ca capacidade de execución automática e estando activada a opción <span class="guilabel"><strong>Executar automaticamente os programas das novas unidades e soportes</strong></span>, preguntaraselle se desexa permitir ou ignorar a execución automática. Se escolle ignorar a execución automática mostrarase o contido no xestor de ficheiros.</p></dd><dt><span class="term"><span class="guilabel"><strong>Executar automaticamente os programas dos soportes e unidades novas</strong></span></span></dt><dd><p>Active esta opción para usar as capacidades de execución automática de certas unidades e soportes extraíbles. Consulte <a class="ulink" href="http://standards.freedesktop.org/autostart-spec/autostart-spec-0.5.html" target="_top">Desktop Application Autostart Specification</a> para obter detalles sobre o mecanismo de execución automática. Para mellorar a seguridade, sempre se lle pedirá confirmación antes de executar automaticamente.</p><p>Se o emulador de Windows <a class="ulink" href="http://www.winehq.org/" target="_top">WINE</a> está instalado no seu sistema, o mecanismo de autoexecución tamén intentará executar os ficheiros <code class="filename">autorun.exe</code> usando WINE.</p></dd><dt><span class="term"><span class="guilabel"><strong>Abrir automaticamente os ficheiros dos soportes e unidades novas</strong></span></span></dt><dd><p>
              Enable this option to make of auto-open capabilities of certain removable drives and media. See
              the <a class="ulink" href="http://standards.freedesktop.org/autostart-spec/autostart-spec-0.5.html" target="_top">Desktop
              Application Autostart Specification</a> for details about the auto-open mechanism. To enhance security,
              you will always be prompted to confirm the auto-open.
            </p></dd></dl></div><p>As opcións restantes permítenlle especificar unha orde para executar cando certo tipo de soporte se insire nunha unidade ou cando se conecta certo tipo de dispositivo externo. A orde pode usar tres variables especiais, que se substituirán cando se execute a orde:</p><div class="variablelist"><dl><dt><span class="term"><code class="literal">%d</code></span></dt><dd><p>Cada aparición de <code class="literal">%d</code> na orde substituirase ca ruta do ficheiro do dispositivo do dispositivo recén engadido. Por exemplo, se conectou unha memoria USB, a ruta do ficheiro de dispositivo será <code class="filename">/dev/da0s1</code> ou <code class="filename">/dev/sda1</code>.</p><p>Se non se asocia ningún ficheiro de dispositivo co dispositivo ou se non se pode atopar por algunha razón o ficheiro do dispositivo, a variable <code class="literal">%d</code> substituirase cunha cadea baleira.</p></dd><dt><span class="term"><code class="literal">%h</code></span></dt><dd><p>Cada aparición de <code class="literal">%h</code> na orde substituirase polo UDI de HAL do novo dispositivo engadido.</p></dd><dt><span class="term"><code class="literal">%m</code></span></dt><dd><p>Cada aparición de <code class="literal">%m</code> na orde substituirase polo punto de montaxe onde se montou o novo dispositivo engadido. Se non se pode montar o dispositivo (por exemplo as impresoras ou os teclados) ou se se desactivou a montaxe automática, <code class="literal">%m</code> substituirase por unha cadea baleira.</p></dd></dl></div><div class="sect3" title="Solución de erros do xestor de volumes"><div class="titlepage"><div><div><h4 class="title"><a name="troubleshooting-the-volume-manager"></a>Solución de erros do xestor de volumes</h4></div></div></div><p>Consellos útiles para resolver os problemas co xestor de volumes en caso de que non funcione como se agardaba.</p><div class="orderedlist"><ol class="orderedlist" type="1"><li class="listitem"><p>Asegúrese de que <strong class="application"><code>Thunar</code></strong> se está executando como un daemon. O xestor de volumes depende disto, xa que non é un daemon. Por defecto, Xfce ao arrincar inicia automaticamente <strong class="application"><code>Thunar</code></strong> como un daemon. Se se matou por algunha razón, abra <span class="guilabel"><strong>Executar programa</strong></span> (usando o atallo de teclado <span class="keycap"><strong>Alt</strong></span>+<span class="keycap"><strong>F2</strong></span> ou premendo co botón dereito no escritorio e seleccionando <span class="guilabel"><strong>Executar programa...</strong></span> no menú do escritorio), introduza <code class="literal">Thunar --daemon</code> e prema en <span class="guibutton"><strong>Executar</strong></span>.</p></li><li class="listitem"><p>Intente executar <strong class="application"><code>thunar-volman</code></strong> dende unha xanela de <strong class="application"><code>Terminal</code></strong> despois de conectar en quente a unidade ou de inserir o soporte. Primeiro ten que descubrir o UDI de HAL do novo dispositivo usando <strong class="application"><code>lshal</code></strong> ou <strong class="application"><code>hal-device</code></strong>. Unha vez que coñeza o UDI execute <code class="literal">thunar-volman --device-added &lt;udi-do-dispositivo&gt;</code> nunha xanela de <strong class="application"><code>Terminal</code></strong> e mire se hai erros ou advertencias na saída.</p></li></ol></div><p>Se aínda así non funciona, pida axuda no <a class="ulink" href="http://forum.xfce.org/" target="_top">Foro de Xfce</a> ou na <a class="ulink" href="http://foo-projects.org/mailman/listinfo/thunar-dev" target="_top">rolda de correo thunar-dev</a>.</p></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="working-with-files-and-folders.html">Anterior</a> </td><td width="20%" align="center"> </td><td width="40%" align="right"> <a accesskey="n" href="preferences.html">Próximo</a></td></tr><tr><td width="40%" align="left" valign="top">Traballar con ficheiros e directorios </td><td width="20%" align="center"><a accesskey="h" href="index.html">Inicio</a></td><td width="40%" align="right" valign="top"> Preferencias da xestión de ficheiros</td></tr></table></div></body></html>
