<html><head><meta http-equiv="Content-Type" content="text/html; charset=ISO-8859-1"><title>Temas avanzados</title><link rel="stylesheet" href="../thunar.css" type="text/css"><meta name="generator" content="DocBook XSL Stylesheets V1.75.2"><link rel="home" href="index.html" title="Xestor de ficheiros Thunar"><link rel="up" href="index.html" title="Xestor de ficheiros Thunar"><link rel="prev" href="customizing-thunar.html" title="Personalizar Thunar"><link rel="next" href="faq.html" title="Preguntas máis frecuentes (FAQ)"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">Temas avanzados</th></tr><tr><td width="20%" align="left"><a accesskey="p" href="customizing-thunar.html">Anterior</a> </td><th width="60%" align="center"> </th><td width="20%" align="right"> <a accesskey="n" href="faq.html">Próximo</a></td></tr></table><hr></div><div class="sect1" title="Temas avanzados"><div class="titlepage"><div><div><h2 class="title" style="clear: both"><a name="advanced-topics"></a>Temas avanzados</h2></div></div></div><div class="sect2" title="Renomear ficheiros de xeito masivo"><div class="titlepage"><div><div><h3 class="title"><a name="to-bulk-rename-files"></a>Renomear ficheiros de xeito masivo</h3></div></div></div><p><span class="emphasis"><em>Renomear de xeito masivo</em></span> os ficheiros significa renomear varios ficheiros dunha soa vez usando algún criterio, que se aplica a polo menos un dos ficheiros. <strong class="application"><code>Thunar</code></strong> inclúe un renomeador masivo, o cal se pode executar indepentemente usando a orde <span class="command"><strong>Thunar -B</strong></span> ou tamén dende <strong class="application"><code>Thunar</code></strong> seleccionando dous ou máis ficheiros na zona principal e premendo <span class="keycap"><strong>F2</strong></span> ou seleccionando <span class="guimenu"><strong>Editar</strong></span> &#8594; <span class="guimenuitem"><strong>Renomear...</strong></span> no menú principal.</p><div class="screenshot"><div class="mediaobject"><img src="images/bulk-rename.png" alt="Renomear ficheiros de xeito masivo"></div></div><p>Os <span class="emphasis"><em>Renomeadores masivos</em></span> poden usarse para alterar o nomes dos ficheiros, o sufixo dos ficheiros ou tanto o nome como o sufixo dos ficheiros. Na actualidade <strong class="application"><code>Thunar</code></strong> soporta os seguintes <span class="emphasis"><em>Renomeadores masivos</em></span>:</p><div class="itemizedlist"><ul class="itemizedlist" type="disc"><li class="listitem"><p>Eliminar caracteres.</p></li><li class="listitem"><p>Numerar os ficheiros.</p></li><li class="listitem"><p>Inserir data ou hora.</p></li><li class="listitem"><p>Inserir caracteres ou sobrescribir caracteres.</p></li><li class="listitem"><p>Buscar e substituír caracteres.</p></li><li class="listitem"><p>Convert to uppercase, lowercase or camlcase.</p></li></ul></div><p>Pódense instalar <span class="emphasis"><em>Renomeadores masivos</em></span> adicionais como engadidos de <strong class="application"><code>Thunar</code></strong>. Visite o sitio web de <a class="ulink" href="http://thunar.xfce.org/plugins.html" target="_top">Engadidos de Thunar</a> para consultar as extensións dispoñibles. A <a class="ulink" href="http://thunar.xfce.org/pwiki/documentation/bulk_renamer" target="_top">Wiki do proxecto Thunar</a> contén detalles adicionais sobre esta funcionalidade. Síntase libre de engadir máis información á wiki.</p></div><div class="sect2" title="O sistema de ficheiros de UNIX"><div class="titlepage"><div><div><h3 class="title"><a name="the-unix-file-system"></a>O sistema de ficheiros de UNIX</h3></div></div></div><p>Aínda que o xestor de ficheiros Thunar realiza ben o traballo de abstraer os detalles do sistema de ficheiros subxacente, de xeito que o usuario non precisa preocuparse del, a veces é útil comprender os conceptos básicos para ter unha comprensión total. Esta sección intenta dar unha pequena introdución aos conceptos do sistema de ficheiros de UNIX, que usan hoxe en día todas as encarnacións de UNIX, incluíndo Linux.</p><div class="sect3" title="Cartafoles e rutas"><div class="titlepage"><div><div><h4 class="title"><a name="folders-and-paths"></a>Cartafoles e rutas</h4></div></div></div><p>Nun sistema de ficheiros UNIX todos os cartafoles están dispostos nunha sinxela estrutura de árbore invertida que descende e se bifurca dende un único cartafol superior, que se chama <span class="emphasis"><em>directorio raíz</em></span> (o termo <span class="emphasis"><em>directorio</em></span> úsase a miúdo en vez de <span class="emphasis"><em>cartafol</em></span>) e se mostra como <span class="guilabel"><strong>Sistema de ficheiros</strong></span> en Thunar. Isto significa que pode chegar dende calquera cartafol a calquera outro subindo pola árbore ata chegar a unha raíz común, e despois baixar pola árbore polos subcartafoles apropiados ata chegar ao destino.</p><p>A posición de calquera ficheiro ou cartafol na árbore pode describirse ca súa <span class="emphasis"><em>ruta</em></span>. A ruta é a lista de cartafoles polos que ten que descender ata chegar ao cartafol ou ficheiro destino, comezando dende o cartafol superior. Por exemplo <code class="filename">/home/xiana</code> é o subcartafol <code class="filename">xiana</code> do subcartafol <code class="filename">home</code> do cartafol superior, e <code class="filename">/home/xiana/omeuficheiro.txt</code>é o ficheiro <code class="filename">omeuficheiro.txt</code> que está nese cartafol. A <code class="filename">/</code> inicial desas rutas representa ao cartafol superior (cartafol raíz).</p><p>Cada usuario ten o seu propio cartafol para gardar os seus ficheiros e configuracións persoais. Este cartafol chámase <span class="emphasis"><em>directorio persoal</em></span> e móstrase en Thunar como unha icona especial co nome de usuario do usuario. O cartafol é similar ao cartafol <span class="guilabel"><strong>Os meus ficheiros</strong></span> de Windows. Os <span class="emphasis"><em>directorios persoais</em></span> de varios usuarios do mesmo sistema normalmente están situados no cartafol <code class="filename">/home</code>. Por exemplo <code class="filename">/home/xiana</code> será o directorio persoal da usuaria que teña o nome de usuario <code class="filename">xiana</code>, mentres que <code class="filename">/home/brais</code> será o directorio do usuario co nome de usuario <code class="filename">brais</code>.</p></div><div class="sect3" title="Tipos de ficheiros"><div class="titlepage"><div><div><h4 class="title"><a name="file-types"></a>Tipos de ficheiros</h4></div></div></div><p>Pode que escoitara algunha vez que todo é un ficheiro en UNIX. Isto é certo para a maioría dos obxectos presentes nos sistemas UNIX hoxe en día. De feito incluso os dispositivos se representan como ficheiros especiais. Aínda que isto pode non ter sentido ao principio, é unha das grandes vantaxes de UNIX e os seus derivados, e contribuiu a manter un núcleo simple co paso dos anos mentres outros sistemas operativos tiveron que introducir novos conceptos para cada nova tecnoloxía.</p><p>Estes son os catro tipos de ficheiros máis importantes no sistema de ficheiros de UNIX.</p><div class="sect4" title="Ficheiros normais"><div class="titlepage"><div><div><h5 class="title"><a name="file-types-ordinary-files"></a>Ficheiros normais</h5></div></div></div><p>Un ficheiro normal pode conter texto, un programa ou outros datos. Isto inclúe ficheiros de imaxe, ficheiros de son, documentos de oficina e ficheiros de vídeo. O termo <span class="emphasis"><em>ficheiro</em></span> úsase a miúdo para refirirse a un ficheiro normal.</p></div><div class="sect4" title="Ficheiros de cartafol"><div class="titlepage"><div><div><h5 class="title"><a name="file-types-folder-files"></a>Ficheiros de cartafol</h5></div></div></div><p>Os cartafoles tamén son ficheiros no sistema de ficheiros de UNIX. Para ser exactos é un ficheiro especial, que contén unha relación de nomes de ficheiros e referencias de ficheiros por cada ficheiro contido nese cartafol.</p></div><div class="sect4" title="Ficheiros de ligazón simbólica"><div class="titlepage"><div><div><h5 class="title"><a name="file-types-symbolic-link-files"></a>Ficheiros de ligazón simbólica</h5></div></div></div><p>Unha Ligazón simbólica (a miúdo chamada <span class="emphasis"><em>symlink</em></span>) é un ficheiro especial que contén a ruta doutro ficheiro do sistema de ficheiros. As ligazóns simbólicas non conteñen polo tanto ningunha información útil, simplemente apuntan a outros ficheiros.</p></div><div class="sect4" title="Ficheiros de dispositivo"><div class="titlepage"><div><div><h5 class="title"><a name="file-types-device-files"></a>Ficheiros de dispositivo</h5></div></div></div><p>Como se mencionou antes á (maioría dos) dispositivos accédese a través do sistema de ficheiros. Estes ficheiros de dispositivo especiais normalmente están situados no cartafol <code class="filename">/dev</code>. Por exemplo o ficheiro especial <code class="filename">/dev/hda</code> representa ao primeiro disco IDE en Linux.</p></div></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="customizing-thunar.html">Anterior</a> </td><td width="20%" align="center"> </td><td width="40%" align="right"> <a accesskey="n" href="faq.html">Próximo</a></td></tr><tr><td width="40%" align="left" valign="top">Personalizar Thunar </td><td width="20%" align="center"><a accesskey="h" href="index.html">Inicio</a></td><td width="40%" align="right" valign="top"> Preguntas máis frecuentes (FAQ)</td></tr></table></div></body></html>
